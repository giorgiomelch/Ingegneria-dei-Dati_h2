Zucchine e gamberetti? Un duo imbattibile, che abbiamo voluto esaltare al meglio con questa ricetta: linguine gamberetti, zucchine e zafferano. Una variante della pasta e zucchine dal condimento cremoso e vellutato, facile da realizzare anche senza l'aggiunta di panna grazie a un delizioso fumetto di crostacei! Tutto il gusto del pregiato gambero rosso incontra la dolcezza delle zucchine e si sposa perfettamente con un ingrediente prezioso come lo zafferano, che accende ancora di più il gusto del piatto. Se anche voi amate i primi di pesce questa unione di colori, sapori e profumi vi conquisterà senza riserve!