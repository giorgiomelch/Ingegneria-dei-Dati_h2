Se avete voglia di un bel piatto di pasta realizzato con ingredienti semplici ma al tempo stesso gustosi e nutrienti, vi proponiamo una tipica ricetta della tradizione italiana dal buon sapore di una volta: pasta e ceci! Una pietanza che avrete sicuramente portato in tavola almeno una volta, magari nella classica versione in bianco… noi invece vi suggeriamo un’appetitosa variante arricchita con passata di pomodoro e pancetta affumicata, ottima in abbinamento con i legumi. Per rendere la pasta e ceci più cremosa, inoltre, abbiamo frullato una parte del condimento così da ottenere un vero e proprio comfort food che saprà scaldarvi nelle serate più fredde!

