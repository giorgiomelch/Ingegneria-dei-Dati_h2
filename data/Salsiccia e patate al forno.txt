Se cercate un secondo piatto gustoso per una cena in famiglia o un’informale serata tra amici, con salsicce e patate al forno sarete certi di fare centro! Una ricetta rustica, facile e veloce da preparare, che appaga il palato con la sua combinazione perfetta di ricchi sapori. Vi mostriamo come ottenere una cottura al forno perfetta cuocendo prima le patate, in modo da ottenere una salsiccia umida e non secca; il tutto sarà ben rosolato con una piacevole crosticina!
Salsiccia e patate: un abbinamento che già in passato ci ha conquistato più e più volte, come nel caso del pasticcio di patate e salsiccia, la pasta con crema di patate e salsiccia o anche i tortelli con patate e salsiccia. Siamo certi che tutti ameranno la nostra ricetta di salsiccia e patate al forno e con pochissimo sforzo il successo è garantito!