Lo stinco di maiale al forno con patate è un secondo piatto ricco e appagante. Si tratta di una ricetta che affonda le radici nella tradizione contadina, dove ogni ingrediente viene valorizzato al massimo con una cottura lenta e paziente. Lo stinco di maiale si arricchisce del profumo intenso delle erbe aromatiche e dell’aroma avvolgente del vino rosso, il risultato è una carne con una crosticina deliziosa in superficie e succosa all’interno. Le patate, lasciate con la buccia per conservarne la rusticità, si insaporiscono nel fondo di cottura della carne, assorbendo tutti i succhi e diventando incredibilmente gustose. Potete servire lo stinco di maiale al forno con patate per un pranzo della domenica in famiglia o per una cena con amici, inoltre è un piatto dalla lunga cottura ma dalla facile realizzazione, il che lo rende perfetto anche per chi è alle prime armi in cucina.