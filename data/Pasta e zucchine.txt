Zucchine al forno o fritte, ripiene o sott'olio, in parmigiana o semplicemente trifolate! Le zucchine sono verdure molto versatili che non ci si stanca mai di avere in cucina… oggi prepariamo insieme a voi pasta e zucchine, un primo piatto incredibilmente facile e veloce, di quelli da fare quando si hanno pochi ingredienti a disposizione ma non si vuole lasciare nulla al caso. Anche una semplice pasta e zucchine, infatti, può trasformarsi in una gustosa pietanza che mette d'accordo tutti!

Come fare la pasta e zucchine?

In questa ricetta abbiamo deciso di rendere le zucchine protagoniste indiscusse, grattugiandole e profumandole soltanto con qualche fogliolina di basilico! In questo modo otterrete un gusto delicato e un condimento cremoso e avvolgente, perfetto per condire un formato di pasta corta come i fusilli.

