Spesso servite fritte o al sugo, le polpette di carne sono uno dei secondi piatti più amati. Ma avete mai provato a realizzare le polpette al forno? Se non lo avete mai fatto perchè la paura che siano troppo asciutte vi ha frenato, con la nostra ricetta otterrete un risultato davvero succulento! L'impasto è quello classico, arricchito da salsiccia e formaggio per delle polpette davvero gustose. Cotte in forno, grazie all'aggiunta del brodo, le polpette risulteranno tenere e succose. Tonde e morbide queste polpette piaceranno proprio a tutti, grandi e piccini, grazie al loro sapore deciso e prepararle sarà davvero semplicissimo. Accompagnate le polpette al forno con del purè di patate o con una semplice insalata mista.
